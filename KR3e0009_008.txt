# -*- mode: mandoku-view; -*-
#+TITLE: 新刊王氏脈經
#+DATE: 2015-09-11 03:53:34.374408
#+PROPERTY: ID KR3e0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB03n0111-008王氏脈經-卷第八.
<pb:KR3e0009_SBCK_008-1a>¶
新刋王氏脉經卷第八¶
　　　　　　　　　　　　　　　　　　臣林億等𩔖次¶
　　　平卒尸厥脉證第一¶
　　平痓濕暍脉證第二¶
　　　平陽毒隂毒百合狐惑脉證第三¶
　　平霍亂轉筋脉證第四¶
　　平中風歴節脉證第五¶
　　平血痺虚勞脉證第六¶
　　　平消渴小便利淋脉證第七¶
　　　平水氣黄汗氣分脉證第八¶
　　　平黄疸寒熱瘧脉證第九¶
<pb:KR3e0009_SBCK_008-1b>¶
　　　平𦙄痺心痛短氣賁豚脉證第十¶
　　　平腹滿寒疝𪧐食脉證第十一¶
　　　平五藏積聚脉證第十二¶
　　　平驚悸衂吐下血𦙄滿瘀血脉證第十三¶
　　　平嘔&KR0938;下痢脉證第十四¶
　　　平肺痿肺癰欬逆上氣喘飲脉證第十五¶
　　　平癰腫腸癰金瘡侵淫脉證第十六¶
　　　　平卒尸厥脉證第一¶
　寸口沈大而滑沈則爲實滑則爲氣實氣相摶血氣入於藏¶
　即死入於腑即愈此爲卒厥不知人脣青身冷爲入藏即死¶
　如身温和汗自出爲入腑而復自愈¶
　　　　平痓濕暍脉證第二(痓一/作痙)¶
<pb:KR3e0009_SBCK_008-2a>¶
　太陽病發熱無汗而反惡寒者名剛痓¶
　太陽病發熱汗出而不惡寒者名柔痓(一云/惡寒)¶
　大陽病發熱其脉沈而細者爲痓¶
　太陽病發其汗因致痓(論云發其汗/太多因致痓)¶
　病者身熱足寒頸項強急惡寒時頭熱面赤目脉赤獨頭動¶
　揺者爲痓(論云獨頭靣摇卒口/禁背反張者痓病也)¶
　太陽病無汗而小便反少氣上衝𦙄口噤不得語欲作剛痓¶
　葛根湯主之¶
　剛痓爲病𦙄滿口噤臥不著席脚攣急其人必齘齒可與大¶
　承氣湯¶
　痓病發其汗巳其脉浛浛如蛇暴腹脹大者爲欲觧脉如故¶
　反伏弦者必痓(一云痓脉/出欲巳)¶
<pb:KR3e0009_SBCK_008-2b>¶
　痓脉來按之築築而弦直上下行¶
　痓家其脉伏堅直上下¶
　夫風病下之則痓復發其汗必拘急¶
　太陽病其證備身體強几几然脉沈遟此爲痓栝楼桂枝湯¶
　主之¶
　痓病有灸瘡難療¶
　瘡家雖身疼痛不可發其汗汗出則痓¶
　太陽病𨵿節疼痛脉沈而緩者爲中濕(論云中&KR0668;爲&KR0668;痺之/候其人小便不利大)¶
(便反快但當/利其小便)¶
　病者一身盡疼(一云/疼煩)發熱日晡即劇此爲風濕汗出所致也¶
(論云此病傷於汗出當/風或乆傷取冷所致)¶
　濕家之爲病一身盡疼發熱而身色熏黄也¶
<pb:KR3e0009_SBCK_008-3a>¶
　濕家之爲病其人但頭汗出而背強欲得&KR0013;覆向火若下之¶
　早則&KR0938;或𦙄滿小便利(一云/不利)舌上如胎此爲丹田有熱𦙄上¶
　有寒渴欲飲而不能飲則口燥也¶
　濕家下之額上汗出㣲喘小便利(一云/不利)者死若下利不止者¶
　亦死¶
　問曰風濕相摶身體疼痛法當汗出而觧值天隂雨不止師¶
　云此可發汗而其病不愈者何也荅曰發其汗汗大出者但¶
　風氣去濕氣續在是故不愈若治風濕者發其汗微微似欲¶
　出汗首則風濕俱去也¶
　濕家身煩疼可與麻黄湯加术四兩發其汗爲宜愼不可以¶
　火攻之¶
　風濕脉浮身重汗出惡風者防己湯主之¶
<pb:KR3e0009_SBCK_008-3b>¶
　病人喘頭痛&KR0569;塞而煩其脉大自能飲食腹中和無病病在¶
　頭中寒濕故&KR0569;塞内藥&KR0569;中即愈(論云&KR0668;家病身疼痛發熱/靣黄而喘頭痛鼻窒而煩)¶
　傷寒八九日風濕相摶身體疼痛不能自轉側不嘔不渴脉¶
　浮虚而澀者桂枝附子湯主之若其人大便鞕小便自利者¶
　术附子湯主之¶
　風濕相摶骨節疼煩掣痛不得屈伸近之則痛劇汗出短氣¶
　小便不利惡風不欲去衣或身㣲腫者甘草附子湯主之¶
　太陽中熱暍是也其人汗出惡寒身熱而渴也白虎湯主之¶
　太陽中暍身熱疼痛而脉㣲弱此以夏月傷冷水水行皮膚¶
　中所致也𤓰蔕湯主之¶
　太陽中暍發熱惡寒身重而疼痛其脉弦細芤遟小便巳洒¶
　洒然毛聳手足逆冷小有勞身熱口前開板齒燥若發其汗¶
<pb:KR3e0009_SBCK_008-4a>¶
　惡寒則甚加温針則發熱益甚数下之淋復甚¶
　　　　平陽毒隂毒百合狐惑脉證第三¶
　陽毒爲病身重腰背痛煩悶不安狂言或走或見&KR0017;或吐血¶
　下痢其脉浮大数靣赤斑斑如錦文喉咽痛唾膿血五日可¶
　治至七日不可治也有傷寒一二日便成陽毒或服藥吐下¶
　後變成陽毒升麻湯主之¶
　隂毒爲病身重背強腹中絞痛咽喉不利毒氣攻心心下堅¶
　強短氣不得息嘔逆脣青面黒四肢厥冷其脉沈細緊数身¶
　如&KR0013;打五六日可治至七日不可治也或傷寒&KR0004;病一二日¶
　便結成隂毒或服藥六七日以上至十日變成隂毒甘草湯¶
　主之¶
　百合之爲病其狀常黙黙欲臥復不能臥或如強健人欲得¶
<pb:KR3e0009_SBCK_008-4b>¶
　出行而復不能行意欲得食復不能食或有美時或有不用¶
　聞飲食臭時如寒無寒如熱無熱朝至口苦小便赤黄身形¶
　如和其脉㣲数百脉一宗悉病各隨證治之百合病見於隂¶
　者以陽法救之見於陽者以隂法救之見陽攻隂復發其汗¶
　此爲逆其病難治見隂攻陽乃復下之此亦爲逆其病難治¶
(千金方云見在於隂而攻其陽則隂不得觧也復發其汗爲/逆也見在於陽而攻其隂則陽不得觧也復下之其病不愈)¶
　狐惑爲病其氣如傷寒黙黙欲眠目不得閉臥起不安蝕於¶
　喉爲惑蝕於隂爲狐狐惑之病並不欲飲食聞食臭其面目¶
　乍赤乍白乍黒其毒蝕於上者則聲喝其毒蝕下部者咽乾¶
　蝕於上部瀉心湯主之蝕於下部苦參湯淹洗之蝕於肛者¶
　雄黄熏之¶
　其人脉数無熱㣲煩黙黙欲卧汗出&KR0004;得三四日目赤如鳩¶
<pb:KR3e0009_SBCK_008-5a>¶
　眼得之七八日目四眥黄黒若能食者膿巳成也赤小豆當¶
　歸散主之¶
　病人或從呼吸上蝕其咽或從下膲蝕其肛隂蝕上爲惑蝕¶
　下爲狐狐惑病者猪苓散主之¶
　　　　平霍亂轉筋脉證第四¶
　問曰病有霍亂者何師曰嘔吐而利此爲霍亂¶
　問曰病者發熱頭痛身體疼惡寒而復吐利當属何病師曰¶
　當爲霍亂霍亂吐利止而復發熱也傷寒其脉㣲澀夲是霍¶
　亂今是傷寒却四五日至隂經上轉入隂必吐利¶
　轉筋爲病其人臂脚直脉上下行㣲弦轉筋入腹雞屎白散¶
　主之¶
　　　　平中風歷節脉證第五¶
<pb:KR3e0009_SBCK_008-5b>¶
　夫風之爲病當半身不遂或但臂不遂者此爲痺脉㣲而数¶
　中風使然¶
　頭痛脉滑者中風風脉虚弱也¶
　寸口脉浮而緊緊則爲寒浮則爲虚虚寒相摶邪在皮膚浮¶
　者血虚絡脉空虚賊邪不瀉或左或右邪氣反緩正氣則急¶
　正氣引邪喎僻不遂邪在於絡肌膚不仁邪在於經則重不¶
　勝邪入於腑則不識人邪入於藏舌即難言口吐於涎¶
　寸口脉遟而緩遟則爲寒緩則爲虚榮緩則爲亡血衛遟則¶
　爲中風邪氣中經則身癢而癮𤺋心氣不足邪氣入中則𦙄¶
　滿而短氣¶
　趺陽脉浮而滑滑則榖氣實浮則汗自出¶
　少隂脉浮而弱弱則血不足浮則爲風風血相摶則疼痛如掣¶
<pb:KR3e0009_SBCK_008-6a>¶
　盛人脉濇小短氣自汗出歴節疼不可屈伸此皆飲酒汗出¶
　當風所致也¶
　寸口脉沈而弱沈則主骨弱則主筋沈則爲腎弱則爲肝汗¶
　出入水中如水傷心歴節黄汗出故曰歴節也味酸則傷筋¶
　筋傷則緩名曰泄鹹則傷骨骨傷則痿名曰枯枯泄相摶名¶
　曰断泄榮氣不通衛不獨行榮衛俱㣲三膲無所御四属断¶
　絶身體羸瘦獨足腫大黄汗出脛冷假令發熱便爲歴節也¶
　病歴節疼痛不可屈伸鳥頭湯主之¶
　諸肢節疼痛身體魁漯脚腫如脫頭眩短氣温温欲吐桂枝¶
　芍藥知母湯主之¶
　　　　平血痺虚勞脉證第六¶
　問曰血痺從何得之師曰夫尊榮人骨弱肌膚盛重因疲勞¶
<pb:KR3e0009_SBCK_008-6b>¶
　汗出臥不時動揺加&KR0013;㣲風遂得之形如風狀(巢原云其狀/如&KR0013;㣲風所)¶
(吹)但以脉自㣲濇在寸口𨵿上小緊冝針引陽氣令脉和緊¶
　去則愈¶
　血痺隂陽俱㣲寸口関上㣲尺中小緊外證身體不仁如風¶
　狀黄𦒿桂五物湯主之¶
　夫欲治病當先知其證何趣乃當攻之耳¶
　男子平人脉大爲勞極虚亦爲勞¶
　男子勞之爲病其脉浮大手足暖春夏劇秋冬差隂寒精自¶
　出酸削不能行少隂虚滿¶
　人年五十六十其脉浮大者痺俠背行苦腸鳴馬刀俠嬰者¶
　皆爲勞得之¶
　男子平人脉虚弱細㣲者喜盜汗出也¶
<pb:KR3e0009_SBCK_008-7a>¶
　男子面色薄者主渇及亡血卒喘悸其脉浮者裏虚也¶
　男子脉虚沈弦無寒熱短氣裏急小便不利而色白時時目¶
　瞑此人喜衂少腹滿此爲勞使之然¶
　男子脉㣲弱而澀爲無子精氣清冷¶
　夫失精家少腹弦急隂頭寒目睢痛(一云/目眩)髪落脉極虚芤遟¶
　爲清榖亡血失精¶
　脉得諸芤動㣲緊男子失精女子夢交通桂枝加龍骨牡蠣¶
　湯主人¶
　脉沈小遟名脫氣其人疾行則喘喝手足逆寒腹滿甚則溏¶
　泄食不消化也¶
　脉弦而大弦則爲减大則爲芤减則爲寒芤則爲虚寒虚相¶
　摶此名爲革婦人則半産漏下男子則亡血失精¶
<pb:KR3e0009_SBCK_008-7b>¶
　　　　平消渴小便利淋脉證第七¶
　師曰厥隂之爲病消渴氣上衝心心中疼熱飢而不欲食食¶
　即吐下之不肯止¶
　寸口脉浮而遟浮則爲虚遟則爲勞虚則衛氣不足遟則榮¶
　氣竭趺陽脉浮而数浮則爲氣数則消榖而緊(要畧緊/作大堅)氣盛¶
　則溲数溲数則緊(要畧/作堅)緊数相摶則爲消渴¶
　男子消渴小便反多以飲一斗小便一斗腎氣圎主之¶
　師曰熱在(一作/結)下膲則溺血亦令人淋閉不通淋之爲病小¶
　便如粟狀少腹弦急痛引臍中寸口脉細而数数則爲熱細¶
　則爲寒数爲強吐趺陽脉数胃中有熱則消榖引食大便必¶
　堅小便則数少隂脉数婦人則隂中生瘡男子則氣淋¶
　淋家不可發汗發汗則必便血¶
<pb:KR3e0009_SBCK_008-8a>¶
　　　　平水氣黃汗氣分脉證第八¶
　師曰病有風水有皮水有正水有石水有黄汗風水其脉自¶
　浮外證骨節疼痛其人惡風皮水其脉亦浮外證胕腫按之¶
　没指不惡風其腹如鼓(如鼓一作/如故不滿)不渴當發其汗正水其脉¶
　沈遟外證自喘石水其脉自沈外證腹滿不喘黄汗其脉沈¶
　遟身體發熱𦙄滿四肢頭面腫乆不愈必致癰膿¶
　脉浮而洪浮則爲風洪則爲氣風氣相摶風強則爲癮𤺋身¶
　體爲癢癢爲泄風乆爲痂&KR0746;氣強則爲水難以俛仰風氣相¶
　擊身體洪腫汗出乃愈惡風則虚此爲風水不惡風者小便¶
　通利上膲有寒其口多涎此爲黄汗¶
　寸口脉沈滑者中有水氣面目腫大有熱名曰風水視人之¶
　目裹上微擁如新臥起狀其頸脉動時時欬按其手足上䧟¶
<pb:KR3e0009_SBCK_008-8b>¶
　而不起者風水太陽病脉浮而緊法當骨節疼痛而反不疼¶
　身體反重而酸其人不渴汗出即愈此爲風水惡寒者此爲¶
　極虚發汗得之渴而不惡寒者此爲皮水身腫而冷狀如周¶
　痺𦙄中窒不能食反聚痛暮躁不眠此爲黄汗痛在骨節欬¶
　而喘不渴者此爲脾脹其形如腫發汗即愈然諸病此者渴¶
　而下利小便数者皆不可發汗¶
　風水其脉浮浮爲在表其人能食頭痛汗出表無佗病病者¶
　言但下重故從腰以上爲和腰以下當腫及隂難以屈伸防¶
　巳黄𦒿湯主之(一云風水脉浮身重汗出/惡風者防已黄𦒿湯主之)¶
　風水惡風一身悉腫脉浮不渴續自汗出而無大熱者越婢¶
　湯主之¶
　師曰裹水者一身面目洪腫其脉沈小便不利故令病水假¶
<pb:KR3e0009_SBCK_008-9a>¶
　如小便自利亡津液故令渴也越婢加术湯主之(一云皮水/其脉沈頭)¶
(面浮腫小便不利故令病水假/令小便自利亡津液故令渴也)¶
　皮水之爲病四肢腫水氣在皮膚中四肢聶聶動者防巳茯¶
　苓湯主之¶
　趺陽脉當伏今反緊本自有寒疝瘕腹中痛醫反下之下之¶
　則𦙄滿短氣¶
　趺陽脉當伏今反数本自有熱消榖(一作/消渴)小便数今反不利¶
　此欲作水¶
　寸口脉浮而遟浮脉熱遟脉潜熱潜相摶名曰沈趺陽脉浮¶
　而数浮脉熱数脉止熱止相摶名曰伏沈伏相&KR0366;名曰水沈¶
　則絡脉虚伏則小便難虚難相摶水走皮膚則爲水矣¶
　寸口脉弦而緊弦則衛氣不行衛氣不行則惡寒水不沾流¶
<pb:KR3e0009_SBCK_008-9b>¶
　走在腸間¶
　少隂脉緊而沈緊則爲痛沈則爲水小便即難師曰脉得諸¶
　沈者當責有水身體腫重水病脉出者死¶
　夫水病人目下有卧𧖟面目鮮澤脉伏其人消渴病水腹大¶
　小便不利其脉沈絶者有水可下之¶
　問曰病下利後渴飲水小便不利腹滿因腫者何也¶
　荅曰此法當病水若小便自利及汗出者自當愈¶
　水之爲病其脉沈小属少隂浮者爲風無水虚脹者爲氣水¶
　發其汗即巳沈者與附子麻黄湯浮者與杏子湯¶
　心水者其身重而少氣不得卧煩而躁其隂大腫¶
　肝水者其腹大不能自轉側脇下腹中痛時時津液微生小¶
　便續通¶
<pb:KR3e0009_SBCK_008-10a>¶
　肺水者其身腫小便難時時鴨溏¶
　脾水者其腹大四肢苦重津液不生但苦少氣小便難¶
　腎水者其腹大臍腫腰痛不得溺隂下濕如牛&KR0569;上汗其足¶
　逆冷面又痩(一云大/便反堅)¶
　師曰諸有水者腰以下腫當利小便腰以上腫當發汗乃愈¶
　師曰寸口脉沈而遟沈則爲水遟則爲寒寒水相摶趺陽脉¶
　伏水榖不化脾氣衰則鶩溏胃氣衰則身腫¶
　少陽脉卑少隂脉細男子則小便不利婦人則經水不通經¶
　爲血血不利則爲水名曰血分(一云/水分)¶
　問曰病者若水面目身體四肢皆腫小便不利師脉之不言¶
　水反言𦙄中痛氣上衝咽狀如炙肉當㣲欬喘審如師言其¶
　脉何𩔖師曰寸口脉沈而緊沈爲水緊爲寒沈緊相摶結在¶
<pb:KR3e0009_SBCK_008-10b>¶
　関元始時當㣲年盛不覺陽衰之後榮衛相干陽損隂盛結¶
　寒㣲動緊氣上衝喉咽塞噎脇下急痛醫以爲留飲而大下¶
　之氣擊不去其病不除後重吐之胃家虚煩咽躁欲飲水小¶
　便不利水榖不化面目手足浮腫又與葶&KR0995;丸下水當時如¶
　小差食飲過度腫復如前𦙄脇苦痛象&KR0002;奔豚其水&KR0045;溢則¶
　浮欬喘逆當先攻擊衝氣令止乃治欬欬止自喘自差先治¶
　新病病當在後¶
　黄汗之病身體洪腫(一作/重)發熱汗出而渇(而渇一/作不渇)狀如風水¶
　汗沾衣色正黄如蘗汗其脉自沈¶
　問曰黄汗之病從何得之師曰以汗出入水中浴水從汗孔¶
　入得之黄𦒿芍藥桂枝苦酒湯主之¶
　黄汗之病兩脛自冷假令發熱此属歴節食巳汗出又身常¶
<pb:KR3e0009_SBCK_008-11a>¶
　暮卧盗汗出者此勞氣也若汗出巳反發熱者乆乆其身必¶
　甲錯發熱不止者必生惡瘡若身重汗出巳輙輕者乆乆必¶
　身瞤瞤則𦙄中痛又從腰以上必汗出下無汗腰寛弛痛如¶
　有物在皮中狀劇者不能食身疼重煩躁小便不利此爲黄¶
　汗桂枝加黄𦒿湯主之¶
　寸口脉遟而濇遟則爲寒濇爲血不足趺陽脉㣲而遟㣲則¶
　爲氣遟則爲寒寒氣不足則手足逆冷手足逆冷則榮衛不¶
　利榮衛不利則腹滿脇嗚相逐氣轉膀胱榮衛俱勞陽氣不¶
　通則身冷隂氣不通則骨疼陽前通則惡寒隂前通則痺不¶
　仁隂陽相得其氣乃行大氣一轉其氣乃散實則失氣虚則¶
　遺溺名曰氣分氣分心下堅大如盤邊如旋杯水飲所作桂¶
　枝去芍藥加麻黄細辛附子湯主之¶
<pb:KR3e0009_SBCK_008-11b>¶
　心下堅大如盤邊如旋盤水飲所作枳實术湯主之¶
　　　　平黄疸寒熱瘧脉證第九¶
　凡黄&KR0049;其寸口脉近掌無脉口&KR0569;冷並不可治脉沈渇欲飲¶
　水小便不利者皆發黄¶
　腹滿舌痿黄躁不得睡属黄家¶
　師曰病黄疸發熱煩喘𦙄滿口躁者以發病時火刼其汗兩¶
　熱所得然黄家所得從濕得之一身盡發熱而黄肚熱熱在¶
　裏當下之¶
　師曰黄疸之病當以十八日爲期治之十日以上爲差反劇¶
　爲難治¶
　又曰疸而渇者其疸難治疸而不渇者其疸可治發於隂部¶
　其人必嘔發於陽部其人振寒而發熱也¶
<pb:KR3e0009_SBCK_008-12a>¶
　師曰諸病黄家但利其小便假令脉浮當以汗觧之宜桂枝¶
　加黃𦒿湯又男子黄小便自利當與小建中湯¶
　黃疸腹满小便不利而赤自汗出此爲表和裏實當下之宜¶
　大黃黄蘗梔子芒消湯¶
　黃疸病小便色不變欲自利腹滿而喘不可除熱熱除必&KR0938;¶
　&KR0938;者小半夏湯主之¶
　夫病酒黃疸必小便不利其喉心中熱足下熱是其證也¶
　心中懊憹而熱不能食時欲吐名曰酒疸¶
　酒黃疸者或無熱靖言了了腹滿欲吐&KR0569;燥其脉浮者先吐¶
　之沈弦者先下之¶
　酒疸心中熱欲嘔者吐之即愈¶
　酒疸黃色心下結熱而煩¶
<pb:KR3e0009_SBCK_008-12b>¶
　酒疸下之乆乆爲黒疸目青面黒心中如噉蒜虀狀大便正¶
　黒皮膚爪之不仁其脉浮弱雖黒㣲黄故知之¶
　寸口脉㣲而弱㣲則惡寒弱則發熱當發不發骨節疼痛當¶
　煩不煩而極汗出趺陽脉緩而遟胃氣反強¶
　少隂脉㣲㣲則傷精隂氣寒冷少隂不足榖氣反強飽則煩¶
　滿滿則發熱客熱消榖發巳復飢熱則腹滿㣲則傷精榖強¶
　則瘦名曰榖寒熱¶
　陽明病脉遟者食難用飽飽則發煩頭眩者必小便難此欲¶
　作榖疸雖下之腹滿如故所以然者脉遟故也¶
　師曰寸口脉浮而緩浮則爲風緩則爲痺痺非中風四肢苦¶
　煩脾色必黃瘀熱以行¶
　趺陽脉緊而數數則爲熱熱則消榖緊則爲寒食即滿也尺¶
<pb:KR3e0009_SBCK_008-13a>¶
　脉浮爲傷腎趺陽脉緊爲傷脾風寒相&KR0366;食榖則眩榖氣不¶
　消胃中苦濁濁氣下流小便不通隂彼其寒熱流膀胱身體¶
　盡黃名曰榖疸¶
　額上黒㣲汗出手足中熱薄暮則發膀胱急小便自利名曰¶
　女勞疸腹如水狀不治¶
　黄家日晡所發熱而反惡寒此爲女勞得之膀胱急少腹滿¶
　身盡黄額上黒足下熱因作黒疸其腹脹如水狀大便必黒¶
　時溏此女勞之病非水也腹滿者難治消石礬石散主之¶
　夫瘧脉自弦也弦數者多熱弦遟者多寒弦小緊者可下之¶
　弦遟者可温藥若脉緊數者可發汗針灸之浮大者吐之脉¶
　弦數者風發也以飲食消息止之¶
　瘧病結爲癥瘕名曰瘧母鼈甲煎圎主之¶
<pb:KR3e0009_SBCK_008-13b>¶
　瘧但見熱者温瘧也其脉平身無寒但熱骨節疼煩時嘔朝¶
　發暮解暮發朝解名曰温瘧白虎加桂枝湯主之¶
　瘧多寒者牡瘧也蜀漆散主之¶
　　　　平𦙄痺心痛短氣賁豚脉證第十¶
　師曰夫脉當取太過與不及陽㣲隂弦則𦙄痺而痛所以然¶
　者責其極虚也今陽虚知在上膲所以𦙄痺心痛者以其脉¶
　隂弦故也¶
　𦙄痺之病喘息欬唾𦙄背痛短氣寸口脉沈而遟𨵿上小緊¶
　數者栝樓薤白白酒湯主之¶
　平人無寒熱短氣不足以息者實也¶
　賁豚病者從少腹起上衝咽喉發作時欲死復止皆從驚得¶
　其氣上衝𦙄腹痛及往來寒熱賁豚湯主之¶
<pb:KR3e0009_SBCK_008-14a>¶
　師曰病有賁豚有&KR0269;膿有驚怖有火邪此四部病皆從驚發¶
　得之¶
　　　　平腹滿寒疝𪧐食脉證第十一¶
　趺陽脉㣲弦法當腹滿不滿者必下部閉塞大便難兩胠(一/云)¶
(脚)疼痛此虚寒從下上也當以温藥服之¶
　病者腹滿按之不痛爲虚痛者爲實可下之舌黄未下者下¶
　之黄自去腹滿時減減復如故此爲寒當與温藥¶
　趺陽脉緊而浮緊則爲痛浮則爲虚虚則腸鳴緊則堅滿¶
　𩀱脉弦而遟者必心下堅脉大而緊者陽中有隂也可下之¶
　病腹中滿痛爲實當下之¶
　腹滿不減減不足言當下之¶
　病腹滿發熱数十日脉浮而数飲食如故厚朴三物湯主之¶
<pb:KR3e0009_SBCK_008-14b>¶
　寸口脉遟而緩遟則爲寒緩即爲氣氣寒相摶轉絞而痛¶
　寸口脉遟而澀遟爲寒澀爲無血¶
　夫中寒家喜欠其人淸涕出發熱色和者善𡁲¶
　中寒其人下利以裏虚也欲𡁲不能此人肚中寒(一作/痛)¶
　夫廋人繞臍痛必有風冷榖氣不行而反下之其氣必衝不¶
　衝者心下則痞¶
　寸口脉弦者則脇下俱急而痛其人嗇嗇惡寒也¶
　寸口脉浮而滑頭中痛趺陽脉緩而遟緩則爲寒遟則爲虚¶
　虚寒相摶則欲食温假令食冷則咽痛¶
　寸口脉㣲尺中緊而澀緊則爲寒㣲則爲虚澀則血不足故¶
　知發汗而復下之也緊在中央知寒尚在此本寒氣何爲發¶
　汗復下之耶¶
<pb:KR3e0009_SBCK_008-15a>¶
　夫脉浮而緊乃弦狀如弓弦按之不移脉数弦者當下其寒¶
　脇下偏痛其脉緊弦此寒也以温藥下之宜大黄附子湯¶
　寸口脉弦而緊弦則衛氣不行衛氣不行則惡寒緊則不欲¶
　食弦緊相摶則爲寒疝¶
　趺陽脉浮而遟浮則爲風虚遟則爲寒疝寒疝繞臍痛若發¶
　則白汗出手足厥寒其脉沈弦者大烏頭湯主之¶
　問曰人病有𪧐食何以别之師曰寸口脉浮太按之反澀尺¶
　中亦㣲而澀故知有𪧐食¶
　寸口脉緊如轉索左右無常者有𪧐食¶
　寸口脉緊即頭痛風寒或腹中有𪧐食不化¶
　脉滑而数者實也有𪧐食當下之¶
　下利不欲食者有𪧐食當下之¶
<pb:KR3e0009_SBCK_008-15b>¶
　大下後六七日不大便煩不觧腹滿痛此有燥屎也所以然¶
　者本有𪧐食故也¶
　𪧐食在上管當吐之¶
　　　　平五藏積聚脉證第十二¶
　問曰病有積有聚有繫氣(繫一作/榖下同)何謂也師曰積者藏病也¶
　終不移聚者腑病也發作有時展轉痛移爲可治繫氣者脇¶
　下痛按之則愈愈復發爲繫氣夫病巳愈不得復發今病復¶
　發即爲繫氣也¶
　諸積大法脉來細而附骨者乃積也(細一/作結)寸口積在𦙄中㣲¶
　出寸口積在喉中関上積在臍傍上関上積在心下㣲下関¶
　積在少腹尺積在氣街脉出在左積在左脉出在右積在右¶
　脉兩出積在中央各以其部處之¶
<pb:KR3e0009_SBCK_008-16a>¶
　診得肺積脉浮而毛按之辟易脇下氣逆背相引痛少氣善¶
　忘目瞑皮膚寒秋差夏劇主皮中時痛如蝨縁之狀甚者如¶
　針刺時癢其色白¶
　診得心積脉沈而芤上下無常處病𦙄滿悸腹中熱面赤嗌¶
　乾心煩掌中熱甚即唾血主身瘈瘲主血厥夏差冬劇其色赤¶
　診得脾積脉浮大而長飢則减飽則見䐜起與榖爭减心下¶
　累累如桃李起見於外腹滿嘔泄腸鳴四肢重足脛腫厥不¶
　能卧是主肌肉損其色黄¶
　診得䏏積脉弦而細兩脇下痛邪走心下足腫寒脇痛引少¶
　腹男子積疝女子瘕淋身無膏澤喜轉筋爪甲枯黒春差秋¶
　劇其色青¶
　診得腎積脉沈而急苦脊與腰相引痛飢則見飽則減少腹¶
<pb:KR3e0009_SBCK_008-16b>¶
　裏急口乾咽腫傷爛目&KR0617;&KR0617;骨中寒主髓厥善忘其色黒¶
　寸口脉沈而横者脇下及腹中有横積痛其脉弦腹中急痛¶
　腰背痛相引腹中有寒疝瘕脉弦緊而㣲細者癓也夫寒痺¶
　癥瘕積聚之脉皆弦緊若在心下即寸弦緊在胃管即𨵿弦¶
　緊在臍下即尺弦緊(一日関脉弦長有積/在臍左右上下也)¶
　又脉癥法左手脉横癥在左右手脉横癥在右脉頭大者在¶
　上頭小者在下¶
　又法横脉見左積在右見右積在左偏得洪實而滑亦爲積¶
　弦緊亦爲積爲寒痺爲疝痛内有積不見脉難治見一脉(一/作)¶
　脇相應爲易治諸不相應爲不治¶
　左手脉大右手脉小上病在左脇下病在左足¶
　右手脉大左手脉小上病在右脇下病在右足¶
<pb:KR3e0009_SBCK_008-17a>¶
　脉弦而伏者腹中有癥不可轉也必死不治¶
　脉來細而沈時直者身有癰腫若腹中有伏梁¶
　脉來小沈而實者胃中有積聚不下食食即吐¶
　　　　平驚悸衂吐下血𦙄滿瘀血脉證第十三¶
　寸口脉動而弱動則爲驚弱則爲悸¶
　趺陽脉微而浮浮則胃氣虚㣲則不能食此恐懼之脉憂迫¶
　所作也驚生病者其脉止而復來其人目睛不轉不能呼氣¶
　寸口脉緊趺陽脉浮胃氣則虚¶
　寸口脉緊寒之實也寒在上膲𦙄中必满而噫胃氣虚者趺¶
　陽脉浮少陽脉緊心下必悸何以言之寒水相&KR0366;二氣相爭¶
　是以悸¶
　脉得諸澀濡弱爲亡血¶
<pb:KR3e0009_SBCK_008-17b>¶
　寸口脉弦而大弦則爲减大則爲芤减則爲寒芤則爲虚寒¶
　虚相摶此名爲革婦人則半産漏下男子則亡血¶
　亡血家不可攻其表汗出則寒慄而振¶
　問曰病衂連日不止其脉何𩔖師曰脉來輕輕在肌肉尺中¶
　自溢(一云尺/脉浮)目睛暈黄衂必未止暈黄去目睛慧了知衂今止¶
　師曰從春至夏發衂者太陽從秋至冬發衂者陽明¶
　寸口脉㣲弱尺脉澀弱則發熱澀爲無血其人必厥㣲嘔夫¶
　厥當眩不眩而反頭痛痛爲實下虚上實必衂也¶
　太陽脉大而浮必衂吐血¶
　病人面無血色無寒熱脉沈弦者衂也¶
　衂家不可發其汗汗出必額上促急而緊直視而不能眴不¶
　得眠¶
<pb:KR3e0009_SBCK_008-18a>¶
　脉浮弱手按之絶者下血煩欬者必吐血¶
　寸口脉㣲而弱氣血俱虚男子則吐血女子則下血嘔吐汗¶
　出者爲可¶
　趺陽脉㣲而弱春以胃氣爲夲吐利者爲可不者此爲有水¶
　氣其腹必滿小便則難¶
　病人身熱脉小絶者吐血若下血婦人亡經此爲寒脉遟者¶
　𦙄上有寒悸氣喜唾¶
　脉有隂陽趺陽少隂脉皆㣲其人不吐下必亡血¶
　脉沈爲在裏榮衛内結𦙄滿必吐血¶
　男子盛大其脉隂陽㣲趺陽亦㣲獨少隂浮大必便血而失¶
　精設言淋者當小便不利¶
　趺陽脉弦必腸痔下血¶
<pb:KR3e0009_SBCK_008-18b>¶
　病人𦙄滿脣痿舌青口燥其人但欲漱水不欲嚥無寒熱脉¶
　㣲大來遟腹不滿其人言我滿爲有瘀血當汗出不出内結¶
　亦爲瘀血病者如熱狀煩滿口乾燥而渇其脉反無熱此爲¶
　隂伏是瘀血也當下之¶
　下血先見血後見便此近血也先見便後見血此逺血也¶
　　　　平嘔吐&KR0938;下利脉證第十四¶
　嘔而脉弱小便復利身有㣲熱見厥者難治¶
　趺陽脉浮者胃氣虚寒氣在上憂氣在下二氣並爭但出不¶
　入其人即嘔而不得食恐怖而死寛緩即差¶
　夫嘔家有癰膿者不可治嘔膿盡自愈¶
　先嘔却渇者此爲欲解先渇却嘔者爲水停心下此属飲家¶
　嘔家本渇今反不渇者以心下有支飲也¶
<pb:KR3e0009_SBCK_008-19a>¶
　問曰病人脉数数爲熱當消榖引食而反吐者何也¶
　師曰以發其汗令陽㣲膈氣虚脉乃数数爲客熱不能消榖¶
　胃中虚冷故吐也¶
　陽緊隂数其人食巳即吐陽浮而数亦爲吐¶
　寸緊尺澀其人𦙄滿不能食而吐吐止者爲下之故不能食¶
　設言未止者此爲胃反故尺爲之㣲澀也¶
　寸口脉緊而芤緊則爲寒芤則爲虚虚寒相&KR0366;脉爲隂結而¶
　遟其人則噎関上脉数其人則吐¶
　脉弦者虚也胃氣無餘朝食暮吐変爲胃反寒在於上醫反¶
　下之今脉反弦故名曰虚¶
　趺陽脉㣲而澀㣲則下利澀則吐逆殺不得入也¶
　寸口脉㣲而数㣲則無氣無氣則柔虚榮虚則血不足血不¶
<pb:KR3e0009_SBCK_008-19b>¶
　足則𦙄中冷趺陽脉浮而澀浮則爲虚澀則傷脾脾傷則不¶
　磨朝食暮吐暮食朝吐𪧐榖不化名曰胃反脉緊而澀其病¶
　難治¶
　夫吐家脉來形狀如新卧起¶
　病人欲吐者不可下之¶
　嘔吐而病在膈上後思水者觧急與之思水者猪苓散主之¶
　&KR0938;而腹滿視其前後知何部不利利之即愈¶
　夫六腑氣絶於外者手足寒上氣脚縮五藏氣絶於内者下¶
　利不禁下甚者手足不仁¶
　下利脉沈弦者下重其脉大者爲未止脉㣲弱数者爲欲自¶
　止雖發熱不死¶
　脉滑按之虚絶者其人必下利¶
<pb:KR3e0009_SBCK_008-20a>¶
　下利有㣲熱其人渴脉弱者今自愈¶
　下利脉數若㣲發熱汗自出者自愈設脉復緊爲未觧¶
　下利寸脉反浮數尺中自澀其人必清膿血¶
　下利手足厥無脉灸之不温&KR0002;脉不還反微喘者死¶
　少隂&KR0018;趺陽者爲順也¶
　下利脉數而浮(一作/偈)者今自愈設不差其人必清膿血以有¶
　熱故也¶
　下利後脉絶手足厥冷晬時脉還手足温者生脉不還者死¶
　下利脉反弦發熱身汗者自愈¶
　下利氣者當利其小便¶
　下利清榖不可攻其表汗出必脹滿其藏寒者當下之¶
　下利脉沈而遟其人面少赤身有微熱¶
<pb:KR3e0009_SBCK_008-20b>¶
　下利清榖必鬱冐汗出而解其人微厥所以然者其面戴陽¶
　下虚故也¶
　下利腹脹滿身體疼痛先温其裏乃攻其表¶
　下利脉遟而滑者實也利未欲止當下之¶
　下利脉反滑者當有所去下乃愈¶
　下利差至其年月日時復發此爲病不盡當復下之¶
　下利而譫語者爲有燥屎也宜下之¶
　下利而腹痛滿爲寒實當下之¶
　下利腹中堅者當下之¶
　下利後更煩按其心下濡者爲虚煩也¶
　下利後脉三部皆平按其心下堅者可下之¶
　下利脉浮大者虚也以強下之故也設脉浮革因爾腸嗚當¶
<pb:KR3e0009_SBCK_008-21a>¶
　温之¶
　病者痿黃躁而不渴胃中寒實而下利不止者死¶
　夫風寒下者不可下之下之後心下堅痛脉遲者爲寒但當¶
　温之脉沈緊下之亦然脉大浮弦下之當巳¶
　　　　平肺痿肺癰欬逆上氣淡飮脉證第十五¶
　問曰熱在上膲者因欬爲肺痿肺痿之病從何得之¶
　師曰或從汗出或從嘔吐或從消渇小便利数或從便難數¶
　&KR0013;駃藥下利重亡津液故得之¶
　寸口脉不出而反發汗陽脉旱索隂脉不澀三焦踟蹰入而¶
　不出隂脉不澀身體反冷其内反煩多唾脣燥小便反難此¶
　爲肺痿傷於津液便如爛𤓰亦如豚腦但坐發汗故也¶
　肺痿其人欲欬不得欬欬則出乾沫夊夊小便不利甚則脉¶
<pb:KR3e0009_SBCK_008-21b>¶
　浮弱¶
　肺痿吐涎沫而不欬者其人不渇必遺溺小便数所以然者¶
　以上虚不能制下也此爲肺中冷必眩多涎唾甘草乾姜湯¶
　以温其藏¶
　師曰肺痿欬唾咽燥欲飲水者自愈自張口者短氣也¶
　欬而口中自有津液舌上胎滑此爲浮寒非肺痿也¶
　問曰寸口脉数其人欬口中反有濁唾涎沫者何也¶
　師曰此爲肺痿之病若口中辟辟燥欬則𦙄中隱隱痛脉反¶
　滑数此爲肺癰¶
　欬唾膿血脉数虚者爲肺痿脉數實者爲肺癰¶
　問曰病欬逆脉之何以知此爲肺癰當有膿血吐之則死後¶
　竟吐膿死其脉何𩔖¶
<pb:KR3e0009_SBCK_008-22a>¶
　師曰寸口脉㣲而数㣲則爲風数則爲熱㣲則汗出数則惡¶
　寒風中於衛呼氣不入熱過於榮吸而不出風傷皮毛熱傷¶
　血脉風舎於肺其人則欬口乾喘滿咽燥不渴多唾濁沫時¶
　時振寒熱之所過血爲凝滯畜結癰膿吐如米粥始萌可救¶
　膿成則死¶
　欬而𦙄滿振寒脉数咽乾不渴時時出濁唾腥臭乆乆吐膿¶
　如粳米粥者爲肺癰桔梗湯主之¶
　肺癰𦙄滿脹一身面目浮腫&KR0569;寒清涕出不聞香臭酸辛欬¶
　逆上氣喘鳴迫塞葶&KR0663;大&KR0037;瀉肺湯主之¶
　寸口脉数趺陽脉緊寒熱相搏故振寒而欬趺陽脉浮緩胃¶
　氣如經此爲肺癰¶
　問曰振寒發熱寸口脉滑而数其人飲食起居如故此爲癰¶
<pb:KR3e0009_SBCK_008-22b>¶
　腫病醫反不知而以傷寒治之應不愈也何以知有膿膿之¶
　所在何以别知其處¶
　師曰假令膿在𦙄中者爲肺癰其人脉数欬唾有膿血設膿¶
　未成其脉自緊数緊去但数膿爲已成也¶
　夫病吐血喘欬上氣其脉数有熱不得卧者死上氣面浮腫¶
　肩息其脉浮大不治又加利&KR0057;甚上氣躁而喘者属肺脹欲¶
　作風水發汗則愈(一云欬而上氣肺脹其脉沈心下/有水氣也要畧千金外䑓沈作浮)¶
　夫酒客欬者必致吐血此坐極飲過度所致也¶
　欬家脉弦爲有水可與十&KR0037;湯下之欬而脉浮其人不欬不¶
　食如是四十日乃巳(一云三/十日)欬而時發熱脉卒弦者非虚也¶
　此爲𦙄中寒實所致也當吐之欬家其脉弦欲行吐藥當相¶
　人強弱而無熱乃可吐之其脉沈者不可發汗乆欬数嵗其¶
<pb:KR3e0009_SBCK_008-23a>¶
　脉弱者可治實大数者不可治其脉虚者必苦冐其人本有¶
　支飲在𦙄中故也治属飲家¶
　問曰夫飲有四何謂也師曰有淡飲(一云/留飲)有懸飲有溢飲有¶
　支飲問曰四飲何以爲異師曰其人素盛今瘦水走腸間𤁋¶
　𤁋有聲謂之淡飲飲後水流在脇下欬唾引痛謂之懸飲飲¶
　水流行歸於四肢當汗出而不汗出身體疼重謂之溢飲欬¶
　逆𠋣息短氣不得卧其形如腫謂之支飲¶
　留飲者脇下痛引缺盆欬嗽轉盛(一云/&KR0186;巳)¶
　𦙄中有留飲其人短氣而渴四肢歴節痛其脉沈者有留飲¶
　夫心下有留飲其人背寒冷大如手¶
　病者脉伏其人欲自利利者反快雖利心下續堅滿此爲留¶
　飲欲去故也甘遂半夏湯主之¶
<pb:KR3e0009_SBCK_008-23b>¶
　病淡飲者當以温藥和之¶
　心下有淡飲𦙄脇支滿目眩甘草(草一/作遂)湯主之¶
　病溢飲者當發其汗小青龍湯主之¶
　支飲亦喘而不能卧加短氣其脉平也¶
　膈間支飲其人喘滿心下痞堅面色黧黒其脉沈緊得之数¶
　十日醫吐下之不愈术防巳湯主之¶
　心下有支飲其人苦冒眩澤瀉湯主之¶
　嘔家本渴渴者爲欲觧今反不渴心下有支飲故也小半夏¶
　湯主之¶
　夫有支飲家欬煩𦙄中痛者不卒死至一百日或一&KR0010;可與¶
　十&KR0037;湯¶
　膈上之病滿喘欬吐發則寒熱背痛腰疼目泣目出(目泣自/出一作)¶
<pb:KR3e0009_SBCK_008-24a>¶
(目/眩)其人振振身瞤劇必有伏飲¶
　夫病人飲水多必暴喘滿凢食少飲多心下水停甚者則悸¶
　微者短氣¶
　脉𩀱弦者寒也皆大下後喜虚脉偏弦者飲也肺飲不弦但¶
　喜喘短氣¶
　病人一臂不隨時復轉移在一臂其脉沈細非風也必有飲¶
　在上膲其脉虚者爲微勞榮衛氣不周故也乆乆自差(一云冬/自差)¶
　腹滿口苦乾燥此腸間有水氣也防巳椒目葶藶大黄丸主之¶
　假令瘦人臍下悸吐涎沫而癲眩者水也五苓散主之¶
　先渴却嘔爲水停心下此属飲家半夏加茯苓湯主之¶
　水在心心下堅築短氣惡水不欲飲水在肺吐涎味欲飲水¶
　水在脾少氣身重水在肝脇下支滿嚏而痛水在腎心下悸¶
<pb:KR3e0009_SBCK_008-24b>¶
　　　　平癰腫腸癰金瘡侵&KR0075;脉證第十六¶
　脉数身無熱内有癰也(一云腹无積聚身体一本作无熱脉/数此爲腸有膿薏苡附子敗醤湯主之)¶
　諸浮数脉應當發熱而反洒淅惡寒若有痛處當發其癰¶
　脉微而遟必發熱弱而数爲振寒當發癰腫¶
　脉浮而数身體無熱其形嘿嘿𦙄中微躁(一作胃/中㣲燥)不知痛之¶
　所在此人當發癰腫¶
　脉滑而数数則爲熱滑則爲實滑則十二榮数則主衛榮衛相¶
　逢則結爲癰熱之所過則爲膿也¶
　師曰諸癰腫欲知有膿與無膿以手掩腫上熱者爲有膿不¶
　熱者爲無膿¶
　問曰官羽林婦病醫脉之何以知婦人腸中有膿爲下之則¶
　愈師曰寸口脉滑而数滑則爲實数則爲熱滑則爲榮数則¶
<pb:KR3e0009_SBCK_008-25a>¶
　爲衛衛数下降榮滑上昇榮衛相干血爲濁敗少腹痞堅小¶
　便或澀或時汗出或復惡寒膿爲巳成設脉遟緊聚爲瘀血¶
　血下則愈¶
　腸癰之爲病其身體甲錯腹皮(一作/支)急按之濡如腫狀腸癰¶
　者少腹腫按之則痛小便　如淋時時發熱自汗出復惡寒¶
　其脉遟緊者膿未成可下之當有血脉洪数者膿巳成不可¶
　下也大黄牡丹湯主之¶
　問曰寸口脉微而澀法當亡血若汗出設不汗者云何¶
　荅曰若身有瘡&KR0013;刀噐所傷亡血故也¶
　侵淫瘡從口起流向四肢者可治從四肢流來入口者不可¶
　治之¶
<pb:KR3e0009_SBCK_008-25b>¶
¶
新刋王氏脉經卷第八¶
