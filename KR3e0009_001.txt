# -*- mode: mandoku-view; -*-
#+TITLE: 新刊王氏脈經
#+DATE: 2015-09-11 03:53:34.068735
#+PROPERTY: ID KR3e0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0111-001王氏脈經-卷第一.
<pb:KR3e0009_SBCK_001-1a>¶
新刋王氏脉經卷第一¶
(臣)林億等𩔖次¶
︻○脉形狀指下秘决第一(二十四種)¶
　浮脉舉之有餘按之不足(浮於/手下)¶
芤脉浮大而軟按之中央空兩邊實(一曰手下/無兩傍有)¶
　洪脉極大在指下(一曰浮/而大)¶
滑脉往來前却流利展轉替替然與數相似(一日浮中如有力/一曰漉漉如欲脫)¶
　數脉去來促急(一曰一息六七至/一曰数者進之名)¶
　促脉來去數時一止復來¶
　弦脉舉之無有按之如弓弦狀(一曰如張弓弦按之/不移又曰浮緊爲弦)¶
緊脉數如切繩狀(一曰如轉/索之無常)¶
<pb:KR3e0009_SBCK_001-1b>¶
　沈脉舉之不足按之有餘(一曰重按/之乃得)¶
　伏脉極重指按之著骨乃得(一曰手下裁動一曰按之不足舉/之無有一曰関上沈不出名曰伏)¶
　革脉有似沈伏實大而長㣲絃(千金翼以/革爲牢)¶
　實脉大而長微強按之隱指愊愊然(一曰沈/浮皆得)¶
　微脉極細而軟或欲絶若有若無(一曰小也一曰手下快一曰/浮而薄一曰按之如&KR0082;盡)¶
　濇脉細而遟往來難且散或一止復來(一曰浮而短一曰/短而止或曰散也)¶
　細脉小大於微常有但細耳¶
　軟脉極軟而浮細(一曰按之無有斈之有餘一曰細小而軟軟/一作濡曰濡者如白衣在水中輕手相得)¶
　弱脉極軟而沈細按之欲絶指下(一曰按之乃/得㪯之無有)¶
　虚脉遟大而軟按之不足隱指豁豁然空¶
　散脉大而散散者氣實血虚有表無裏¶
　緩脉去來亦遟小駃於遟(一曰浮大而軟/隂浮與陽同等)¶
<pb:KR3e0009_SBCK_001-2a>¶
　遟脉呼吸三至去來極遟(一曰㪯之不足按之盡牢/一曰按之盡牢㪯之無有)¶
　結脉往來緩時一止復來(按之來緩時一指者名結陽&KR0004;來/動止更來小数不能自還㪯之則)¶
(動名/結隂)¶
　代脉來數中止不能自還因而復動脉結者生代者死¶
　動脉見於𨵿上無頭尾大如豆厥厥然動揺(傷寒論云隂陽/相摶名曰動陽)¶
(動則汗出隂動則發熱形冷惡寒数脉見於関/上上下無頭尾如豆大厥厥動揺者名曰動)¶
浮與芤相𩔖(與洪/相𩔖)弦與緊相𩔖¶
　滑與數相𩔖　革與實相𩔖(千金翼云牢/與實相𩔖)¶
　沈與伏相𩔖　微與濇相𩔖¶
　軟與弱相𩔖　緩與遟相𩔖(軟與遟/相𩔖)¶
　　　　平脉早晏法第二¶
黃帝問曰夫診脉常以平旦何也歧伯對曰平旦者隂氣未動¶
<pb:KR3e0009_SBCK_001-2b>¶
陽氣未散飲食未進經脉未盛絡脉調均(内經作/調勻)氣血未亂故¶
乃可診過此非也(千金同素問太/素云有過之脉)切脉動静而視精明察五色¶
觀五藏有餘不足六腑強弱形之盛衰以此參伍決死生之分¶
　　　　分别三𨵿境界脉&KR0049;所主第三¶
從魚際至高骨(其骨/自高)却行一寸其中名曰寸口從寸至尺名曰¶
尺澤故曰尺寸寸後尺前名曰𨵿陽出隂入以𨵿爲界陽出三¶
分隂入三分故曰三隂三陽陽生於尺動於寸隂生於寸動於¶
尺寸主射上焦出頭及皮毛竟手𨵿主射中焦腹及𦝫尺主射¶
下焦少腹至足¶
　　　　辨尺寸隂陽榮衞度数第四¶
夫十二經皆有動脉獨取寸口以决五藏六腑死生吉凶之候¶
者何謂也然寸口者脉之大㑹手太隂之動脉也人一呼脉行¶
<pb:KR3e0009_SBCK_001-3a>¶
三寸一吸脉行三寸呼吸定息脉行六寸人一日一夜凢一萬¶
三千五百息脉行五十度周於身漏水下百刻榮衛行陽二十¶
五度行隂亦二十五度爲一周(晬時/也)故五十度而復㑹於手太¶
隂太隂者寸口也即五藏六腑之所始終故法取於寸口¶
脉有尺寸何謂也然尺寸者脉之大㑹要也從𨵿至尺是尺内¶
隂之所治也從𨵿至魚際是寸口内陽之所治也故分寸爲尺¶
分尺爲寸故隂得尺内一寸陽得寸内九分尺寸終始一寸九¶
分故曰尺寸也¶
脉有太過有不及有隂陽相乗有覆有溢有𨵿有格何謂也然¶
𨵿之前者陽之動也脉當見九分而浮過者法曰太過減者法¶
曰不及遂上魚爲溢爲外𨵿内格此隂乗之脉也𨵿之後者隂¶
之動也脉當見一寸而沈過者法曰太過减者法曰不及遂入¶
<pb:KR3e0009_SBCK_001-3b>¶
尺爲覆爲内𨵿外格此陽乗之脉故曰覆溢是眞藏之脉也人¶
不病自死¶
　　　　平脉視人大小長短男女逆順法第五¶
凢診脉當視其人大小長短及性氣緩急脉之遟速大小長短¶
皆如其人形性者則吉反之者則爲逆也脉三部大都欲等只¶
如小人細人婦人脉小軟小兒四五&KR0010;脉呼吸八至細数者吉¶
(千金翼云人大而脉細人細而脉大人楽而脉實人苦而脉虚/性急而脉緩性緩而脉躁人壯而脉細人羸而脉大此皆爲逆)¶
(逆則難治反此爲順順則易治凡婦人脉常欲濡弱於丈夫小/兒四五&KR0010;者脉自駃疾呼吸八至也男左大爲順女右大爲順)¶
(肥人脉沈/瘦人脉浮)¶
　　　　持脉輕重法第六¶
脉有輕重何謂也然&KR0004;持脉如三菽之重與皮毛相得者肺部¶
也(菽者小豆言脉輕如三小豆之重焒/作皮毛之間者肺氣所行故言肺部也)如六菽之重與血脉¶
<pb:KR3e0009_SBCK_001-4a>¶
相得者心部也(心主血脉次於/肺如六豆之重)如九菽之重與肌肉相得者脾¶
部也(脾在中决主肌肉故/次心如九豆之重)如十二菽之重與筋平者肝部也(肝/主)¶
(筋又在脾/下故次之)按之至骨舉之來疾者腎部也(腎主骨其/脉沈至骨)故曰輕重也¶
　　　　兩手六脉所主五藏六腑隂陽逆順第七¶
脉法讃云肝心出左脾肺出右腎與命門俱出尺部魂魄榖神¶
皆見寸口左主司官右主司府左大順男右大順女𨵿前一分¶
人命之主左爲人迎右爲氣口神門决斷兩在關後人無二脉¶
病死不愈諸經損减各隨其部察按隂陽誰與先後(千金云三/隂三陽誰)¶
(先誰/後)隂病治官陽病治府竒邪所舎如何捕取審而知者鍼入¶
病愈¶
心部在左手關前寸口是也即手少隂經也與手太陽爲表裏¶
以小腸合爲府合於上焦名曰神庭在龜(一作/鳩)尾下五分¶
<pb:KR3e0009_SBCK_001-4b>¶
肝部在左手𨵿上是也足厥隂經也與足少陽爲麦裏以膽合¶
爲府合於中焦名曰胞門(一作/少陽)在太倉左右三寸¶
腎部在左手𨵿後尺中是也足少隂經也與足太陽爲表裏以¶
膀胱合爲府合於下焦在𨵿元左¶
肺部在右手𨵿前寸口是也手太隂經也與手陽明爲表裏以¶
大腸合爲府合於上焦名呼吸之府在雲門¶
脾部在右手𨵿上是也足太隂經也與足陽明爲表裏以胃合¶
爲府合於中焦脾胃之間名曰章門在季脇前一寸半¶
腎部在右手𨵿後尺中是也足少隂經也與足太陽爲表裏以¶
膀胱合爲府合於下焦在𨵿元右左屬腎右爲子户名曰三焦¶
　　　　辨藏腑病脉隂陽大法第八¶
脉何以知藏腑之病也然数者腑也遟者藏也数即有熱遟即¶
<pb:KR3e0009_SBCK_001-5a>¶
生寒諸陽爲熱諸隂爲寒故别知藏腑之病也(腑者陽故其脉/數藏者隂故其)¶
(脉遟陽行遟病則/數隂行疾病則遟)¶
脉來浮大者此爲肺脉也脉來沈滑如石腎脉也脉來如弓弦¶
者肝脉也脉來疾去遟心脉也脉來當見而不見爲病病有深¶
淺但當知如何受邪¶
　　　　辨脉隂陽大法第九¶
脉有隂陽之法何謂也然呼出心與肺吸入腎與肝呼吸之間¶
脾受榖味也其脉在中浮者陽也沈者隂也故曰隂陽¶
心肺俱浮何以别之然浮而大散者心也浮而短濇者肺也腎¶
肝俱沈何以别之然牢而長者肝也按之耎舉指來實者腎也¶
脾者中州故其脉在中(千金翼云遟緩/而長者脾也)是隂陽之脉也脉有陽¶
盛隂虚隂盛陽虚何謂也然浮之損小沈之實大故曰隂盛陽¶
<pb:KR3e0009_SBCK_001-5b>¶
虚沈之損小浮之實大故曰陽盛隂虚是隂陽虚實之意也(陽/脉)¶
(見寸曰浮而實大今輕手浮之更損减而小故/言陽虚重手按之反更實大而沈故言隂實)¶
經言脉有一隂一陽一隂二陽一隂三陽有一陽一隂一陽二¶
隂一陽三隂如此言之寸口有六脉俱動耶然經言如此者非¶
有六脉俱動也謂浮沈長短滑濇也浮者陽也滑者陽也長者¶
陽也沈者隂也濇者隂也短者隂也所以言一隂一陽者謂脉¶
來沈而滑也一隂二陽者謂脉來沈滑而長也一隂三陽者謂¶
脉來浮滑而長時一沈也所以言一陽一隂者謂脉來浮而濇¶
也一陽二隂者謂脉來長而沈濇也一陽三隂者謂脉來沈濇¶
而短時一浮也各以其經所在名病之逆順也凢脉大爲陽浮¶
爲陽數爲陽動爲陽長爲陽滑爲陽沈爲隂濇爲隂弱爲隂絃¶
爲隂短爲隂微爲隂是爲三隂三陽也陽病見隂脉者反也主¶
<pb:KR3e0009_SBCK_001-6a>¶
死隂病見陽脉者順也主生𨵿前爲陽𨵿後爲隂陽數則吐血¶
隂㣲則下利陽絃則頭痛隂絃則腹痛陽㣲則發汗隂㣲則自¶
下陽數口生瘡隂數加㣲必惡寒而煩撓不得眠也隂附陽則¶
強陽附隂則癲得陽属腑得隂属藏無陽則厥無隂則嘔陽㣲¶
則不能呼隂㣲則不能吸呼吸不足&KR0909;中短氣依此隂陽以察¶
病也¶
寸口脉浮大而疾者名曰陽中之陽病苦煩滿身熱頭痛腹中熱¶
寸口脉沈細者名曰陽中之隂病苦傷悲不樂惡聞人聲少氣¶
時汗出隂氣不通臂不能舉¶
尺脉沈細者名曰隂中之隂病苦兩脛酸疼不能乆立隂氣衰¶
小便餘𤁋隂下濕癢¶
尺脉滑而浮大者名曰隂中之陽病苦小腹痛滿不能溺溺即¶
<pb:KR3e0009_SBCK_001-6b>¶
隂中痛大便亦然¶
尺脉牢而長𨵿上無有此爲隂干陽其人苦兩脛重少腹引腰痛¶
寸口脉壯大尺中無有此爲陽干隂其人苦腰背痛隂中傷足¶
脛寒夫風傷陽寒傷隂陽病順隂隂病逆陽陽病易治隂病難¶
治在腸胃之間以藥和之若在經脉之間鍼灸病巳¶
　　　　平虚實第十¶
人有三虚三實何謂也然有脉之虚實有病之虚實有診之虚¶
實脉之虚實者脉來耎者爲虚牢者爲實病之虚實者出者爲¶
虚入者爲實言者爲虚不言者爲實緩者爲虚急者爲實診之¶
虚實者癢者爲虚痛者爲實外痛内快爲外實内虚内痛外快¶
爲内實外虚故曰虚實也¶
問曰何謂虚實荅曰邪氣盛則實精氣奪則虚何謂重實所謂¶
<pb:KR3e0009_SBCK_001-7a>¶
重實者言大熱病氣熱脉滿是謂重實¶
問曰經絡俱實如何何以治之荅曰經絡皆實是寸脉急而尺¶
緩也當俱治之故曰滑則順濇則逆夫虚實者皆從其物𩔖始¶
五藏骨肉滑利可以長乆¶
　　　　從橫逆順伏匿脉第十一¶
問曰脉有相乗有從(仲景從字/作縱字)有横有逆有順何謂也師曰水¶
行乗火金行乗木名曰從火行乗水木行乗金名曰横水行乗¶
金火行乗木名曰逆金行乗水木行乗火名曰順¶
經言脉有伏匿者伏匿於何藏而言伏匿也然謂隂陽更相乗¶
更相伏也脉居隂部反見陽脉者爲陽乗隂也脉雖時沈澀而¶
短此陽中伏隂脉居陽部反見隂脉者爲隂乗陽也脉雖時浮¶
滑而長此爲隂中伏陽也重隂者癲重陽者狂脫陽者見&KR0017;脫¶
<pb:KR3e0009_SBCK_001-7b>¶
隂者目盲¶
　　　　辨災恠恐怖雜脉第十二¶
問曰脉有殘賊何謂師曰脉有絃有緊有濇有滑有浮有沈此¶
六脉爲殘賊能與諸經作病¶
問曰嘗爲人所難緊脉何所從而來師曰假令亡汗若吐肺中¶
寒故令緊假令欬者坐飲冷水故令緊假令下利者以胃中虚¶
冷故令緊也¶
問曰翕奄沈名曰滑何謂師曰沈爲純隂翕爲三陽隂陽和合¶
故脉滑也¶
問曰脉有災恠何謂師曰假令人病脉得太陽脉與病形證相¶
應因爲作湯比還送湯之時病者因反大吐若下痢(仲景痢/字作利)病¶
腹中痛因問言我前來脉時不見此證今反變異故是名爲災¶
<pb:KR3e0009_SBCK_001-8a>¶
恠因問何縁作此吐痢荅曰或有先服藥今發作故爲災恠也¶
問曰人病恐怖其脉何𩔖師曰形脉如循絲累累然其面白脫色¶
問曰人媿者其脉何等𩔖師曰其脉自浮而弱面形乍白乍赤¶
問曰人不飲其脉何𩔖師曰其脉自濇而唇口乾燥也言遟者¶
風也揺頭言者其裏痛也行遟者其表彊也坐而伏者短氣也¶
坐而下一𦞃者必腰痛裏實護腹如懷𡖉者必心痛師持脉病¶
人欠者無病也脉之因伸者無病也(一云呻/者病也)假令向壁卧聞師¶
到不驚起而目眄視(一云反/面仰視)若三言三止脉之咽唾此爲詐病¶
假令脉自和處言此病太重當須服吐下藥鍼灸數十百處乃愈¶
　　　　遟疾短長雜病法第十三¶
黃帝問曰余聞胃氣手少陽三焦四時五行脉法夫人言脉有¶
三隂三陽知病存亡脉外以知内尺寸大小願聞之歧伯曰寸¶
<pb:KR3e0009_SBCK_001-8b>¶
口之中外别浮沈前後左右虚實死生之要皆見寸口之中脉¶
從前來者爲實邪從後來者爲虚邪從所不勝來者爲賊邪從¶
所勝來者爲微邪自病(一作/得)者爲正邪外結者病癰腫内結者¶
病疝瘕也間來而急者病正在心癥氣也脉來疾者爲風也脉¶
來滑者爲病食也脉來滑躁者病有熱也脉來澀者爲病寒濕¶
也脉逆順之道不與衆謀¶
師曰夫呼者脉之頭也&KR0004;持之來疾去遟此爲出疾入遟爲内¶
虚外實&KR0004;持脉來遟去疾此爲出遟入疾爲内實外虚也¶
脉數則在府遟則在藏脉長而弦病在肝(扁鵲云病/出於肝)脉小血少¶
病在心(扁鵲云脉大而/洪病出於心)脉下堅上虚病在脾胃(扁鵲云病/出於脾胃)脉滑¶
(一作/澀)而㣲浮病在肺(扁鵲云病/岀於肺)脉大而堅病在腎(扁鵲云/小而緊)脉滑¶
者多血少氣脉澀者少血多氣脉大者血氣俱多又云脉來大¶
<pb:KR3e0009_SBCK_001-9a>¶
而堅者血氣俱實脉小者血氣俱少又云脉來細而微者血氣¶
俱虚沈細滑疾者熱遟緊爲寒(又云俱數滑疾爲/熱濇遟沈細爲寒)脉盛滑緊者¶
病在外熱脉小實而緊者病在内冷脉小弱而濇者謂之乆病¶
脉滑浮而疾者謂之新病脉浮滑其人外熱風走刺有飲難治¶
脉沈而緊上焦有熱下寒得冷即便下脉沈而細下焦有寒小¶
便數時苦絞痛下利重脉浮緊且滑直者外熱内冷不得大小¶
便脉洪大緊急病速進在外苦頭發熱癰腫脉細小緊急病速¶
進在中寒爲疝瘕積聚腹中刺痛脉沈重而直前絶者病血在¶
腸間脉沈重而中散者因寒食成癥脉直前而中散絶者病消¶
渴(一云病/浸淫痛)脉沈重前不至寸口徘徊絶者病在肌肉遁尸脉左¶
轉而沈重者氣癥陽在&KR0909;中脉右轉出不至寸口者内有肉癥¶
脉累累如貫珠不前至有風寒在大腸伏留不去脉累累中止¶
<pb:KR3e0009_SBCK_001-9b>¶
不至寸口輭者結熱在小腸膜中伏留不去脉直前左右彈者¶
病在血脉中肧血也脉後而左右彈者病在筋骨中也脉大後¶
小即頭痛目眩脉前小後大即&KR0909;滿短氣上部有脉下部無脉¶
其人當吐不吐者死上部無脉下部有脉雖困無所苦夫脉者¶
血之府也長則氣治短則氣病數則煩心大則病進上盛則氣¶
高下盛則氣脹代則氣衰細則氣少(太素細/作滑)濇則心痛渾渾革¶
革至如涌泉病進而危弊弊綽綽其去如絃絶者死短而急者¶
病在上長而緩者病在下沈而絃急者病在内浮而洪大者病¶
在外脉實者病在内脉虚者病在外在上爲表在下爲裏浮爲¶
在表沈爲在裏¶
　　　　平人得病所起第十四¶
何以知春得病無肝脉也無心脉夏得病無肺脉秋得病無腎¶
<pb:KR3e0009_SBCK_001-10a>¶
脉冬得病無脾脉四季之月得病¶
假令肝病者西行若食雞肉得之當以秋時發得病以庚辛¶
　日也家有腥死女子見之以明要爲災不者&KR0002;感金銀物得¶
之¶
　假令脾病東行若食雉兎肉及諸木果實得之不者當以春¶
　時發得病以甲乙日也¶
　假令心病北行若食豚魚得之不者當以冬時發得病以壬¶
癸日也¶
假令肺病南行若食馬肉及麞鹿肉得之不者當以夏時發¶
得病以丙丁日也¶
假令腎病中央若食牛肉及諸土中物得之不者當以長夏¶
時發得病以戊己日也¶
<pb:KR3e0009_SBCK_001-10b>¶
　假令得王脉當於縣官家得之¶
　假令得相脉當於嫁娶家得之或相慶賀家得之¶
　假令得胎脉當於産乳家得之¶
　假令得囚脉當於囚徒家得之¶
　假令得休脉其人素有𪧐病不治自愈¶
　假令得死脉當於死䘮家感傷得之¶
　何以知人露卧得病陽中有隂也¶
　何以知人夏月得病諸陽入隂也¶
　何以知人食飲中毒浮之無陽㣲細之不可知也但有隂脉¶
來疾去疾此相爲水氣之毒也脉遟者食乾物得之¶
　　　　診病將差難已脉第十五¶
問曰假令病人欲差脉而知愈何以别之¶
<pb:KR3e0009_SBCK_001-11a>¶
　師曰寸𨵿尺大小遲疾浮沈同等雖有寒熱不解者此脉隂¶
　陽爲平復當自愈¶
　人病其寸口之脉與人迎之脉大小及浮沈等者病難已¶
新刋王氏脉經卷第一¶
<pb:KR3e0009_SBCK_001-11b>¶
