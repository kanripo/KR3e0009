# -*- mode: mandoku-view; -*-
#+TITLE: 新刊王氏脈經
#+DATE: 2015-09-11 03:53:34.237474
#+PROPERTY: ID KR3e0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB03n0111-005王氏脈經-卷第五.
<pb:KR3e0009_SBCK_005-1a>¶
新刋王氏脉經卷第五¶
　　　　朝散大夫守光禄卿直秘閣判登聞檢院上護軍臣林億等𩔖次¶
　　　張仲景論脉第一¶
　　　扁鵲隂陽脉法第二　扁鵲脉法第三¶
　　　扁鵲華佗察聲色要訣第四¶
　　　扁鵲診諸反逆死脉要訣第五¶
　　　　張仲景論脉第一¶
○脉有三部隂陽相乗榮衛氣血在人躰躬(千金作而/行人躬)呼吸出¶
　入上下於中因息遊布津液流通隨時動作俲象形容春弦¶
　秋浮冬沉夏洪察色&KR0026;脉大小不同一時之間変無經常尺¶
　寸參差死短或長上下乖錯或存或亡病輙改易進退低昻¶
<pb:KR3e0009_SBCK_005-1b>¶
心迷意惑動失紀綱願爲𫃵陳令得分明¶
師曰子之所問道之根源脉有三部尺寸及関榮衞流行不¶
失衡銓腎沉心洪肺浮肝弦此自經常不失銖分出入昇降¶
漏刻周旋水下二刻(臣億等詳水下二/刻疑撿舊本如此)脉一周身旋復寸口¶
虚實見焉変化相乗隂陽相干風則浮虚寒則緊弦沈潜水¶
滀支飲急弦動弦爲痛數洪熱煩設有不應知変所縁三部¶
不同病各異端太過可怪不及亦然邪不空見終必有奸審¶
審表裏三焦别分知邪所舎消息診看料度腑藏獨見&KR0002;神¶
爲子條記傳與賢人¶
　　　扁鵲隂陽脉法第二¶
○脉平旦曰太陽日中見陽明晡時曰少陽黄昏曰少隂夜半¶
曰大隂雞鳴曰厥隂是三隂三陽時也¶
<pb:KR3e0009_SBCK_005-2a>¶
○少陽之脉乍小乍大乍長乍短動揺六分王十一月甲子夜¶
　半正月二月甲子王¶
○太陽之脉洪大以長其來浮於筋上動揺九分三月四月甲¶
　子王¶
○陽明之脉浮大以短動揺三分大前小後狀如科斗其至跳¶
　五月六月甲子王¶
○少隂之脉緊細動揺六分王五月甲子日中七月八月甲子王¶
○太隂之脉緊細以長乗於筋上動揺九分九月十月甲子王¶
○厥隂之脉沈短以緊動揺三分十一月十二月甲子王¶
○厥隂之脉急弦動揺至六分巳上病遟脉寒少腹痛引腰形¶
　喘者死脉緩者可治刺足厥隂入五分¶
○少陽之脉乍短乍長乍大乍小動揺至六分巳上病頭痛脇¶
<pb:KR3e0009_SBCK_005-2b>¶
下滿嘔可治擾即死(一作傴可/治偃即死)刺兩季肋端足少陽也入七分¶
○陽明之脉洪大以浮其來滑而跳大前細后狀如科斗動揺¶
至三分巳上病眩頭痛腹滿痛嘔可治擾即死刺臍上四寸¶
臍下三寸各六分¶
○從二月至八月陽脉在表從八月至正月陽脉在裏附陽脉¶
強附隂脉弱至即驚实則痸瘲細而沈不痸瘲即泄泄即煩¶
煩即渴渴即腹滿滿即擾擾即腸澼澼即脉代乍至乍不至¶
大而沈即欬欬即上氣上氣甚則肩息肩息甚則口舌血出¶
血出甚即鼻血出変出寸口隂陽表裏以互相乗如風有道¶
隂脉乗陽也寸口中前後溢者行風寸口中外实因不滿者¶
三風四温寸口者勞風勞風者大病亦發駃行汗出亦發耎¶
風者上下㣲㣲扶骨是其診也表緩腹内急者耎風也猥雷¶
<pb:KR3e0009_SBCK_005-3a>¶
　實夾者飄風從隂趨陽者風邪一來調一來速&KR0017;邪也隂緩¶
　陽急者表有風來入藏也隂急者風巳抱陽入腹上逯逯下¶
　宛宛不能至陽流飲也上下血微隂強者爲漏僻陽強者酒¶
　僻也傴偷不過微反陽澹漿也隂扶骨絶者從寸口前頓趣¶
　於隂汗水也來調四布者欲病水也隂脉不偷陽脉傷復少¶
　津寸口中後大前兊至陽而實者僻食小過陽一分者七日¶
　僻二分者十日僻三分者十五日僻四分者二十日僻四分¶
　中伏不過者半&KR0010;僻敦敦不至胃隂一分飲餔餌僻也外勾¶
　者乆僻也内卷者十日以還外強内弱者裹大核也并浮而¶
　弦者汁核并浮緊而數如沈病暑食粥(一作/㣲)有内緊而伏麥¶
　飰若餅寸口脉𠋣陽緊細以微𤓰菜皮也若𠋣如緊薺藏菜¶
　也𧷤𧷤無數生肉僻也附陽者灸肉僻也小𠋣生浮大如故¶
<pb:KR3e0009_SBCK_005-3b>¶
　生麥豆也¶
　　　　扁鵲脉法第三¶
　扁鵲曰人一息脉二至謂平脉體形無苦人一息脉三至謂¶
　病脉一息四至謂痺者脫脉氣其眼睛青者死人一息脉五¶
　至以上死不可治也都(一作/聲)息病脉來動取極五至病有六¶
　七至也扁鵲曰平和之氣不緩不急不滑不濇不存不亡不¶
　短不長不俛不仰不從不横此謂平脉腎(一作/緊)受如此(一作/剛)¶
　身無苦也扁鵲曰脉氣弦急病在肝少食多厭裏急多言頭¶
　眩目痛腹滿筋攣癲疾上氣少腹積堅時時唾血咽喉中乾¶
　相病之法視色聽聲觀病之所在候脉要訣豈不㣲乎脉浮¶
　如數無熱者風也若浮如數而有熱者氣也脉洪大者又兩¶
　乳房動脉復數加有寒熱此傷寒病也&KR0002;羸長病如脉浮溢¶
<pb:KR3e0009_SBCK_005-4a>¶
　寸口復有㣲熱此疰氣病也如復欬又多熱乍劇乍差難治¶
　也又療無劇者易差不欬者易治也¶
　　　　扁鵲華佗察聲色要訣第四¶
　病人五藏巳奪神明不守聲嘶者死¶
　病人循衣縫譫言者不可治¶
　病人隂陽俱絶掣衣掇空妄言者死¶
　病人妄語錯亂及不能語者不治熱病者可治¶
　病人隂陽俱絶失音不能言者三日半死¶
　病人兩目眥有黃色起者其病方愈¶
　病人面黃目青者不死青如草滋死¶
　病人面黃目赤者不死赤如衃血死¶
　病人面黃目白者不死白如枯骨死¶
<pb:KR3e0009_SBCK_005-4b>¶
　病人面黃目黒者不死黒如炲死¶
　病人面目俱等者不死¶
　病人面黒目青者不死¶
　病人面青目白者死¶
　病人面黒目白者不死¶
　病人面赤目青者六日死¶
　病人面黃目青者九日必死是謂亂經飲酒當風邪入胃經¶
　膽氣妄泄目則爲青雖有天救不可復生¶
　病人面赤目白者十日死憂恚思慮心氣内索面色反好急¶
　求棺槨¶
　病人面白目黒者死此謂榮華巳去血脉空索¶
　病人面黒目白者八日死腎氣内傷病因留積¶
<pb:KR3e0009_SBCK_005-5a>¶
　病人面青目黃者五日死病人著牀心痛短氣脾竭内傷百¶
　日復愈能起傍徨因坐於地其亡𠋣牀能治此者可謂神良¶
　病人面無精光若土色不受飲食者四日死¶
　病人目無精光及牙齒黒色者不治¶
　病人耳目鼻口有黒色起入于口者必死¶
　病人耳目及顴頰赤者死在五日中¶
　病人黒色出於額上髮際下直鼻脊兩顴上者亦死在五日中¶
　病人黒氣出天中下至年上顴上者死¶
　病人及健人黒色若白色起入目及鼻口死在三日中¶
　病人及健人靣忽如馬肝色望之如青近之如黒者死¶
　病人面黒目直視惡風者死¶
　病人面黒脣青者死¶
<pb:KR3e0009_SBCK_005-5b>¶
　病人面青脣黒者死¶
　病人面黒兩脇下滿不能自轉反者死¶
　病人面回回直視肩息者一日死¶
　病人頭目乆痛卒視無所見者死¶
　病人隂結陽絶目精脫恍惚者死¶
　病人隂陽絶竭目眶䧟者死¶
　病人眉系傾者七日死¶
　病人口如魚口不能復閉而氣出多不反者死¶
　病人口張者三日死¶
　病人脣青人中反三日死¶
　病人脣反人中反者死¶
　病人脣口忽乾者不治¶
<pb:KR3e0009_SBCK_005-6a>¶
　病人脣腫齒焦者死¶
　病人隂陽俱竭其齒如熟小豆其脉駃者死¶
　病人齒忽變黒者十三日死¶
　病人舌卷夘縮者必死¶
　病人汗出不流舌卷黒者死¶
　病人髮直者十五日死¶
　病人髮如乾麻善怒者死¶
　病人髮與眉衝起者死¶
　病人爪甲青者死¶
　病人爪甲白者不治¶
　病人手足爪甲下肉黒者八日死¶
　病人榮衞竭絶面浮腫者死¶
<pb:KR3e0009_SBCK_005-6b>¶
　病人卒腫其面蒼黒者死¶
　病人手掌腫無文者死¶
　病人臍腫反出者死¶
　病人隂囊莖俱腫者死¶
　病人脉絶口張足腫五日死¶
　病人足趺上腫兩𦞃大如斗者十日死¶
　病人卧遺屎不覺者死¶
　病人尸臭者不可治¶
　肝病皮黒肺之日庚辛死¶
　心病目黒腎之日壬癸死¶
　脾病脣青肝之日甲乙死¶
　肺病頰赤目腫心之日丙丁死¶
<pb:KR3e0009_SBCK_005-7a>¶
　腎病面腫脣黄脾之日戊己死¶
　青欲如蒼璧之澤不欲如藍¶
　赤欲如帛裹朱不欲如赭¶
　白欲如鵝羽不欲如鹽¶
　黒欲重漆不欲如炭¶
　黃欲如羅裹雄黃不欲如黃土¶
　目色赤者病在心白在肺黒在腎黃在脾青在肝黃色不可¶
　名者病胷中¶
　診目病赤脉從上下者太陽病也從下上者陽明病也從外¶
　入内者少陽病也¶
　診寒熱瘰&KR0659;目中有赤脉從上下至瞳子見一脉一&KR0010;死見¶
　一脉半一&KR0010;半死見二脉二&KR0010;死見二脉半二&KR0010;半死見三¶
<pb:KR3e0009_SBCK_005-7b>¶
　脉三&KR0010;死¶
　診齲齒痛按其陽明之脉來有過者獨熱在右右熱在左左¶
　熱在上上熱在下下熱¶
　診血者脉多赤多熱多青多痛多黒爲乆痺多赤多黒多青¶
　皆見者寒熱身痛面色㣲黃齒垢黃爪甲上黃黃疸也安卧¶
　少黃赤脉小而濇者不嗜食¶
　　　　扁鵲診諸反逆死脉要訣第五¶
　扁鵲曰夫相死脉之氣如群鳥之聚一馬之馭系水交馳之¶
　狀如懸石之落出筋之上藏筋之下堅𨵿之裏不在榮衞伺¶
　&KR0049;交射不可知也¶
　脉病人不病脉來如屋漏雀啄者死(屋漏者其來旣絶而止/時時復起而不相連属)¶
(也雀啄者脉來甚數/而疾絶上復頓來也)又經言得病七八日脉如屋漏雀啄者¶
<pb:KR3e0009_SBCK_005-8a>¶
　死(肺彈人手/如黍米也)¶
　脉來如彈石去如解索者死(彈石者辟辟急/也觧索者/動數而隨散亂無復次緒也)¶
　脉困病人脉如蝦之游如魚之翔者死(蝦游者苒苒而起尋/復退没不知所在乆)¶
(乃復起起&KR0186;遟而没去速者是也魚翔者似/魚不行而但掉尾動頭身揺而乆住者是也)¶
　脉如懸薄卷索者死¶
　脉如轉豆者死脉如偃刀者死脉涌涌不去者死脉忽去忽¶
　來暫止復來者死脉中侈者死脉分絶者死(上下分/散也)¶
　脉有表無裏者死經名曰結去即死何謂結脉在指下如麻¶
　子動揺属腎名曰結去死近也脉五來一止不復増减者死¶
　經名曰代何謂代脉五來一止也脉七來是人一息半時不¶
　復増减亦名曰代正死不疑¶
　經言病或有死或有不治自愈或有連年月而不巳其死生¶
<pb:KR3e0009_SBCK_005-8b>¶
　存亡可切脉而知之邪然可具知也設病者若閉目不欲見¶
　人者脉當得肝脉弦急而長反得肺脉浮短而濇者死也病¶
　若開目而渴心下牢者脉當得緊實而數反得沈滑而㣲者¶
　死病若&KR0269;血復&KR0864;衂者脉當得沈細而反浮大牢者死病若¶
　譫言妄語身當有熱脉當洪大而反手足四逆脉反沈細微¶
　者死病若大腹而&KR0165;脉當微細而澀反得緊大而滑者死此¶
　之謂也¶
　經言形脉與病相反者死柰何然病若頭痛目痛脉反短濇¶
　者死之¶
　病若腹痛脉反浮大而長者死¶
　病若腹滿而喘脉反滑利而沈者死¶
　病若四肢厥逆脉反浮大而短者死¶
<pb:KR3e0009_SBCK_005-9a>¶
　病若耳聾脉反浮大而濇者死(千金翼云脉大者/生沈遟細者難治)¶
　病若目&KR0617;&KR0617;脉反大而緩者死¶
　左有病而右痛右有病而左痛下有病而上痛上有病而下¶
　痛此爲逆逆者死不可治脉來沈之絶濡浮之不止推手者¶
　半月死(一作/半日)脉來微細而絶者人病當死¶
　人病脉不病者生脉病人不病者死¶
　人病尸厥呼之不應脉絶者死脉當大反小者死¶
　肥人脉細小如絲欲絶者死¶
　羸人得躁脉者死¶
　人身澀而脉來往滑者死¶
　人身滑而脉來往澀者死¶
　人身小而脉來往大者死¶
<pb:KR3e0009_SBCK_005-9b>¶
　人身短而脉來往長者死¶
　人身長而脉來往短者死¶
　人身大而脉來往小者死¶
　尺脉不應寸時如馳半日死(千金云尺脉上應寸/口太遟者半日死)¶
　肝脾俱至則榖不化肝多即死¶
　肺肝俱至則癰疽四胑重肺多即死¶
　心肺俱至則痺消渴懈怠心多即死¶
　腎心俱至則難以言九竅不通四肢不舉腎多即死¶
　脾腎俱至則五藏敗壞脾多即死¶
　肝心俱至則熱甚痸瘲汗不出妄見邪¶
　肝腎俱至則疝瘕少腹痛婦人月使不來肝滿腎滿肺滿皆¶
　實則爲腫肺之雍喘而兩胠滿肝雍兩胠滿卧則驚不得小¶
<pb:KR3e0009_SBCK_005-10a>¶
　便腎雍脚下至小腹滿脛有大小髀胻大跛易偏枯心肺滿¶
　大癎痸筋攣肝脉小急癎痸筋攣肝脉騖暴有所驚駭脉不¶
　至若瘖不治自巳腎脉小急肝脉小急心脉小急不鼓皆爲¶
　瘕腎脉并沈爲石水并浮爲風水并虚爲死并小弦欲驚腎¶
　脉大急沈肝脉大急沈皆爲疝心脉&KR0366;滑急爲心疝肺脉沈¶
　&KR0366;爲肺疝脾脉外鼓沈爲腸澼乆自巳肝脉小緩爲腸澼易¶
　治腎脉小搏沈爲腸澼下血血温身熱者死心肝澼亦下血¶
　二藏同病者可治其脉小沈濇者爲腸澼其身熱者死熱見¶
　七日死胃脉沈鼓濇胃外鼓大心脉小緊急皆膈偏枯男子¶
　發左女子發右不瘖舌轉可治三十日起其順者瘖三&KR0010;起¶
　年不滿二十者三&KR0010;死脉至而&KR0366;血衂身有熱者死脉來如¶
　懸鈎浮爲熱脉至如喘名曰氣厥氣厥者不知與人言(素問/甲乙)¶
<pb:KR3e0009_SBCK_005-10b>¶
(作暴/厥)脉至如數使人暴驚三四日自巳脉至浮合浮合如數¶
　一息十至十至以上是爲經氣予不足也微見九十日死脉¶
　至如火新然是心精之予奪也草乾而死脉至如散葉是肝¶
　氣予虚也木葉落而死(木葉落/作&KR0037;革)¶
　脉至如省客省客者脉塞而鼓是腎氣予不足也懸去&KR0037;華¶
　而死脉至如泥丸是胃精予不足也榆莢落而死(素問莢/作葉)¶
　脉至如橫格是膽氣予不足也禾熟而死脉至如弦縷是胞¶
　精予不足也病善言下霜而死不言可治脉至如交漆者左¶
　右傍至也微見四十日死(甲乙作/交&KR0068;)脉至如涌泉浮鼓肌中是¶
　太陽氣予不足也少氣味韭英而死脉至委委土(素問作/頽土)之¶
　狀按之不得是肌氣予不足也五色先見黒白壘(一作/藟)發死¶
　脉至如懸雍懸雍者浮揣切之益大是十二俞之予不足也¶
<pb:KR3e0009_SBCK_005-11a>¶
　水凝而死脉至如偃刀偃刀者浮之小急也按之堅大急五¶
　藏菀熟寒熱獨并於腎也如此其人不得坐立春而死脉至¶
　如丸滑不直手不直手者按之不可得也是大腸氣予不足¶
　也&KR0037;葉生而死脉至如舂者令人善恐不欲坐卧行立常聽¶
　是小腸氣予不足也季秋而死¶
　問曰甞以春二月中脉一病人其脉反沈師記言到秋當死¶
　其病反愈到七月復病因往脉之其脉續沈復記言至冬死¶
　問曰二月中得沈脉何以故處之至秋死也師曰二月之時¶
　其脉自當濡弱而弦得沈脉到秋自沈脉見浮即死故知到¶
　秋當死也七月之時脉復得沈何以處之至冬當死師曰沈¶
　脉屬腎其藏脉也非時妄見¶
　經言王相囚死冬脉本王脉不再見故知至冬當死也然後¶
<pb:KR3e0009_SBCK_005-11b>¶
至冬復病王以冬至日死故知爲諦華佗傚此¶
新刋王氏脉經卷第五¶
